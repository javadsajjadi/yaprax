+++
date = '2025-12-25T09:13:31+03:30'
draft = 'false'
title = 'بیمه نویسندگان در ایران چگونه است'
description = "بر اساس قوانین مصوب کشور، نویسندگان کتاب نیز مشمول بهره‌مندی از بیمه‌ی تأمین اجتماعی می‌باشند. البته این قانون مشمول نویسندگانی خواهد شد که به‌طور کاملاً آزاد مشغول این حرفه هستند و برای خودشان فعالیت می‌کنند و هیچ‌گونه وابستگی شغلی به ارگان، سازمان، موسسه و شرکت خاصی ندارند"
image = ""
bigimage = ""
categories = ""
authors = ""
avatar = "/img/q.jpg"
hidden  = "true"
jalali_date = "1404/06/19"
+++

#### 1- عضویت در سایت اهل قلم

سایت [اهل قلم](http://ahleghalam.ir/Home)، پایگاهی است اختصاصی برای معرفی پدیدآورندگان کتاب. در این پایگاه، همه صاحبان اثر که حداقل یک عنوان کتاب داشته باشند می‌توانند ثبت‌نام کنند. پس از ثبت نام و عضویت در این سایت افراد متقاضی با دارا بودن شرایط مندرج در آیین‏نامه‏های مصوب می‏توانند درخواست عضویت در صندوق اعتباری هنر، بیمه تامین اجتماعی، گواهی آثار خود را از طریق سامانه شخصی خود ارسال کرده و پاسخ خود را از همان طریق دریافت نمایند.وردپرس خوش آمدید. این اولین نوشتهٔ شماست. این را ویرایش یا حذف کنید، سپس نوشتن را شروع نمایید!

#### ۲- عضویت در سایت صندوق اعتباری هنر

تمامی هنرمندان، نویسندگان و روزنامه‌نگاران واجد شرایط با عضویت در [صندوق اعتباری هنر](https://honarcredit.ir/) می‌توانند از خدمات و حمایت‌های این صندوق بهره‌مند شوند. ملاک عضویت در صندوق و تمدید آن مشروط به استمرار فعالیت حرفه‌ای است.

شرایط عمومی و مدارک مورد نیاز برای عضویت:

- ارائه معرفی نامه از سوی معاونت‌های تخصصی وزارت فرهنگ و ارشاد اسلامی و ادارت کل فرهنگ و ارشاد اسلامی استان‌ها
- تکمیل فرم عضویت
- پرداخت حق عضویت

متقاضی پس از ایجاد صفحه شخصی در بخش عضویت وب‌سایت، تکمیل اطلاعات درخواستی، تایید مدارک الصاقی توسط کارشناسان صندوق و پرداخت حق عضویت ۵۰۰.۰۰۰ ریالی‌، فرایند عضویت را تکمیل و شماره عضویتی ۸ رقمی دریافت می‌نماید. لازم به توضیح است که فعالان قرآنی و مطبوعاتی افزون بر شرایط آیین‌نامه عضویت صندوق اعتباری هنر، باید شرایط مندرج در تارنمای معاونت قرآن و عترت و تارنمای معاونت امور مطبوعاتی و اطلاع رسانی را نیز کسب نمایند.

#### ۳- بیمه تامین اجتماعی

برابر توافق صورت گرفته میان سازمان تامین ‌اجتماعی و وزارت فرهنگ وارشاداسلامی هنرمندان، نویسندگان و روزنامه‌ نگاران واجد شرایط پس از عضویت در صندوق اعتباری هنر و معرفی از سوی معاونت‌های تخصصی مربوطه یا ادارات کل ارشاد استان‌ها با معرفی ‌نامه «صندوق اعتباری هنر» بیمه تأمین ‌اجتماعی می‌شوند. اعضا صندوق اعتباری هنر می‌توانند ضمن برخورداری از حمایت‌های مربوط به بیمه صاحبان حرف و مشاغل آزاد از کمک ویژه وزارت فرهنگ و ارشاد اسلامی معادل ۱۰ درصد حداقل دسـتمزد مصوب شورای عالی کار در هر سال، بابت حق بیمه ماهانه خود برخوردار شوند.

ضوابط و مقررات مشمولین طرح بیمه تامین اجتماعی :

-پس از معرفی متقاضی از سوی معاونت‌های تخصصی ذیربط، صندوق اعتباری هنر طبق ضوابط و شرایط زیر اقدام به بیمه هنرمندان می‌کند.

  - عضویت در صندوق اعتباری هنر
  - متقاضی باید حداقل ۱۸ سال سن داشته باشد.
  - حداکثر سن برای درخواست و عقد قرارداد برای مردان و زنان ۵۰ سال است، چنانچه سن متقاضی بیش از سنین یاد شده باشد، پذیرش درخواست وی وابسته به دارابودن سابقه پرداخت حق‌ بیمه قبلی به میزان برابر مدت مازاد سنی مقرر خواهد بود. افرادی که حداقل ۱۰ سال سابقه پرداخت حق بیمه دارند از اعمال شرط سنی معاف می‌باشند.