+++
date = '2025-12-21T23:25:22+03:30'
draft = 'false'
title = 'بزه‌دیدگی جوانان در شبکه‌های اجتماعی بر خط'
description = "وقتی پدیده‌ایی جدید وارد اجتماع می شود در حالی که بستر جامعه جهت پذیرش آن کاملاً مهیا نبوده و با هنجارهای جامعه تا حدِ زیادی در تعارض باشد، موجب بروز آسیب‌هایی بر پیکر جامعه خواهد شد.یکی از این پدیدها که جدیداً اعضای زیادی از افراد جامعه را به خود مشغول نموده ورود به شبکه‌های اجتماعی است.هر چند شبکه‌های اجتماعی برای ایجاد ارتباطات دهی ،مفرح سازی و… در دنیای مجازی است اما یکی از عوامل ایجاد کژرفتاری در جوانان و سوق دادن آنها به‌سوی بزه،بزهکاری و بزه‌دیدگی خواهد بود."
image = "/img/post/blog-2.jpg"
categories = "فارسی"
authors = "سیدجواد سجادی"
avatar = "/img/q.jpg"
price = "200,000 تومان"
isbi = "١-٦٨٧-٣٦٧-٦٢٢-٩٧٨"
page ="١٥٠"
pub = "تهران-میراث فرهیختگان"
numpub = "اول – بهار ١٤٠٤"
langu = "فارسی"
+++

### مقدمه:

تکنولوژیهایِ جدید در دو دهۀ أخیر تأثیرات بسیاری بر زندگی ما داشته و تا حد زیادی سبک زندگی را تغییر داده¬اند.استفاده روز افزون و صرف زمانِ جوانان در شبکه‌هایِ اجتماعی تحتِ وب و تلفن¬ها، باعث ایجاد نوعی باز اندیشیِ اجتماعی شده است. تأثیر شبکه‌هایِ اجتماعی به دلیل باز اندیشی بالای آنها در ارسال و دریافت داده‌ها بصورت فیلم،عکس، نوشته،پیوند وصدا خیلی بیشتر از رسانه‌هایِ دیگر چون رادیو، تلویزیون، ماهواره و صفحاتِ اینترنتی تعاملی است.مک لوهان معتقد است«رسانه‌ها شیوۀ فعالیت و روابط انسان¬ها را شکل می‌دهند و درجات آن را تعیین می کنند» رسانه‌ها از عوامل شکل گرفتن شیوه‌هایِ رفتار هستند.

رسانه از طریق داده‌هایِ خود بر فرهنگ،تفکر و نحوه جامعه¬پذیری افراد تأثیر می گذار و به آن شکل می دهد. اینترنت به مثابه تکنولوژی نوین انقلابی در عصر ارتباطات ایجاد کرد که در ابتدا در خدمت ارتش و در زمان جنگ سرد بود.با پیشرفت جوامع و تکنولوژی ،اینترنت برای همگان در دسترس قرار گرفت.خدمات آن می‌تواند فراوان باشد از جمله در حوزه تجارت،فرهنگی، اجتماعی و ارتباطات نوین.

هر شخص از اینترنت بنا به موقعیت خود در زمان و مکان استفاده¬ای متفاوت می‌کند. در این بین جوانان بیشترین سهم و مشارکت را در تعامل با این رسانه دارند. یکی از محصولاتی که اینترنت به این قشر هدیه داد شبکه‌هایِ اجتماعی است که بیشترین اوقاتِ فراغت این نسل را به خود معطوف داشته است.جوان با ایجاد ارتباطات جدید در این نوع شبکه‌ها آن طور که می‌خواهد و وانمود می‌کند خود را معرفی و فعالیت می‌نماید .که ماحصل آن شخصیتی مجازی و ایدئال برای او است. در سایه‌ی این شخصیت با دیگران پیوند برقرار می‌کند، اعتماد می‌کند و آن را به محیط خصوصی خویش راه می‌دهد که در نتیجه، باعث آسیبی بر فرد در بعضی موارد خواهد شد.هر چند ارتباطات در ذات خود مخرب نیست اما عدم نا آگاهی از این نوع پیوند اجتماعی در فضای مجازی که تنها تصمیم گیرنده، خود جوان به عنوان کاربر است باعث آسیب‌هایی بر روان ، جسم و مال او خواهد شد که سعی بر تبیین بزه‌دیدگی کاربران در استفاده از شبکه‌های اجتماعی بر محور این تحقیق خواهد چرخید.